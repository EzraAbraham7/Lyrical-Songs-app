<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ఉన్నతమైన రాజ్యపువాసీ యేసయ్యా</title>
    <link rel="stylesheet" href="../Files/Songs.css">
</head>
<body>
    <div id="song1" class="song-div">
        <h2> ఉన్నతమైన రాజ్యపువాసీ యేసయ్యా </h2>
        <p><strong>Lyrics:</strong></p>
        <pre>
పల్లవి :-
    ఉన్నతమైన రాజ్యపువాసీ యేసయ్యా
    ఆ మహిమను విడిచావా 
    ఎన్నికలేని పాపిని నాకై యేసయ్యా
    ఈ ధరణికి వచ్చావా
    నీ జన్మ మనుజాలిపంట - సాతనుకే చితిమంట
    నా జీవితమంతా నీ ప్రేమగీతి పాడుకుంటా 

1. 
    మంచివారినే ప్రేమించుట మాకిలలో సాధ్యము కాదే 
    మంచికార్యములు చేయు స్వభావము 
    మాలోపల కానరాదే  
    
    మంచితనమన్నదే లేని వంచకుని కరుణించావా 
    మహిమను విడిచావా - ధరణికి వచ్చావా 
                            "ఉన్నతమైన"

2. 
    ప్రాణప్రదముగా ప్రేమించిన తన మిత్రుని కొరకైనా
    ప్రాణము నిచ్చెడు వారిని 
    ఇలలో ఎచటా కనుగొనలేమే

    గుణహీనుడైన మానవుని 
    ఋణము చెల్లింపదలిచావా
    మహిమను విడిచావా - ధరణికి వచ్చావా
                            "ఉన్నతమైన"
3. 
    పొరుగువాడు కలిగున్నదానినే ఆశించుటయే తప్ప 
    ఇరుగుపొరుగులకు అక్కరలో 
    సహాయము చేయగలేమే

    పురుగువంటి నరమాత్రునికి 
    కరుణతో సర్వమిచ్చావా
    మహిమను విడిచావా - ధరణికి వచ్చావా
                            "ఉన్నతమైన"
        </pre>
    </div>
</body>
</html>