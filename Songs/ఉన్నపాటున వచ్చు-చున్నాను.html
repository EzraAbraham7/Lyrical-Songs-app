<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ఉన్నపాటున వచ్చు-చున్నాను</title>
    <link rel="stylesheet" href="../Files/Songs.css">
</head>
<body>
    <div id="song1" class="song-div">
        <h2> ఉన్నపాటున వచ్చు-చున్నాను </h2>
        <p><strong>Lyrics:</strong></p>
        <pre>
పల్లవి :-
    ఉన్నపాటున వచ్చు-చున్నాను 
    నీ పాద సన్నిధి-కో రక్షకా
    ఎన్న శక్యము గాని పాపము-
    లన్ని మోపుగ వీపు పైబడి
    యున్న విదె నడలేక తొట్రిలు-
    చున్నవాడను నన్ను దయగను     ||ఉన్న||
1.
    కారుణ్య నిధి యేసు – 
    నా రక్షకా నీ శ-రీర రక్తము చిందుట
    భూరి దయతో నన్ను నీ దరి – 
    జేర రమ్మని పిలుచుటయు ని
    ష్కారణపు నీ ప్రేమ యిది మరి – 
    వేరే హేతువు లేదు నా యెడ      ||ఉన్న||
2.
    మసి బొగ్గు వలె నా మా-నస మెల్ల గప్పె దో-
    ష సమూహములు మచ్చలై
    అసిత మగు ప్రతి డాగు తుడువను – 
    గసుటు గడిగి పవిత్ర పరపను
    అసువు లిడు నీ రక్తమే యని – 
    మాసల కిప్పుడు సిలువ నిదె గని    ||ఉన్న||
3.
    వెలుపట బహు యుద్ధ-ములు లోపటను భయము 
    – కలిగె నెమ్మది దొలాగెను
    పలు విధములగు సందియంబుల – 
    వలన పోరాటములచే నే
    నలసి యిటునటు గొట్టబడి దు-
    ర్బలుడనై గాయములతో నిదె        ||ఉన్న||
4.
    కడు బీద వాడ నం-ధుడను దౌర్భాగ్యుడను 
    చెడిపోయి పడియున్నాను
    సుడివడిన నా మదికి స్వస్థత – 
    చెడిన కనులకు దృష్టి భాగ్యము
    బడయ వలసిన వన్ని నీ చే – 
    బడయుటకు నా యొడ యడా యిదె  ||ఉన్న||
5.
    నీ వాగ్దత్తము నమ్మి – 
    నీపై భారము పెట్టి – 
    జీవ మార్గము గంటిని
    కేవలంబగు ప్రేమ చేతను – 
    నీవు నన్ను క్షమించి చేకొని
    భావ శుద్ధి నొనర్చి సంతో-
    షావసరముల నిడుదువని యిదె    ||ఉన్న||
6.
    దరిలేని యానంద-కరమైన నీ ప్రేమ – 
    తరమే వర్ణన చేయను
    తెరవు కడ్డం బైన యన్నిటి – 
    విరుగ గొట్టెను గాన నే నిపు
    డరుదుగా నీ వాడ నవుటకు – 
    మరి నిజము నీ వాడ నవుటకే    ||ఉన్న||
        </pre>
    </div>
</body>
</html>