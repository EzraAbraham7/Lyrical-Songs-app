<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>దేవుని ప్రేమ ఇదిగో</title>
    <link rel="stylesheet" href="../Files/Songs.css">
</head>
<body>
    <div id="song1" class="song-div">
        <h2> దేవుని ప్రేమ ఇదిగో </h2>
        <p><strong>Lyrics:</strong></p>
        <pre>
పల్లవి :-
    దేవుని ప్రేమ ఇదిగో – 
    జనులార – భావంబునం దెలియరే
    కేవలము నమ్ముకొనిన – 
    పరలోక – జీవంబు మనకబ్బును         
                            "దేవుని"


1.
    సర్వలోకము మనలను – తన వాక్య – 
    సత్యంబుతో జేసెను
    సర్వోపకారుడుండే – మన మీద – 
    జాలిపరుడై యుండెను         
                            "దేవుని"

2.
    మానవుల రక్షింపను – దేవుండు – 
    తన కుమారుని బంపెను
    మన శరీరము దాల్చెను – ఆ ప్రభువు – 
    మన పాపమునకు దూరుడే       
                            "దేవుని"

3.
    యేసు క్రీస్తను పేరున – రక్షకుడు – 
    వెలసి నాడిలలోపల
    దోసకారి జనులతో – నెంతో సు – 
    భాషలను బల్కినాడు            
                            "దేవుని"

4.
    పాప భారంబు తోడ – నే ప్రొద్దు – 
    ప్రయాసముల బొందెడి
    పాపులందరు నమ్మిన – విశ్రాంతి – 
    పరిపూర్ణమిత్తు ననెను           
                            "దేవుని"

    <!-- లో వచ్చింది -->
5.
    సతులైన పురుషులైనన్ – యా కర్త – 
    సర్వ జనుల యెడలను
    సత్ప్రేమగా నడిచెను – పరలోక – 
    సద్బోధలిక జేసెను               
                            "దేవుని"

6.
    చావు నొందిన కొందరిన్ – యేసుండు – 
    చక్కగా బ్రతికించెను
    సకల వ్యాధుల రోగులు – ప్రభు నంటి – 
    స్వస్థంబు తా మొందిరి         
                            "దేవుని"

7.
    గాలి సంద్రపు పొంగులన్ – సద్దణిపి – 
    నీళ్లపై నడచినాడే
    మేలు గల యద్భుతములు – ఈలాగు – 
    వేల కొలదిగ జేసెను         
                            "దేవుని"

8.
    చేతుల కాళ్లలోను – రా రాజు – 
    చేర మేకులు బొందెను
    పాతకులు గొట్టినారే – పరిశుద్ధ – 
    నీతి తా మోర్వలేకన్             
                            "దేవుని"

9.
    ఒడలు రక్తము గారగ – దెబ్బలు – 
    చెడుగు లందరు గొట్టిరి
    వడిముళ్లు తల మీదను – బెట్టిరి – 
    ఓర్చెనో రక్షకుండు              
                            "దేవుని"

10.
    ఇన్ని బాధలు బెట్టుచు – దను జంపు – 
    చున్న పాప నరులను
    మన్నించు మని తండ్రిని – 
    యేసుండు – సన్నుతితో వేడెను    
                            "దేవుని"

11.
    రక్షకుడు శ్రమ బొందగా – దేశంబు – 
    తక్షణము చీకటయ్యెన్
    రక్షకుడు మృతి నొందగ – తెర చినిగి – 
    రాతి కొండలు పగిలెను         
                            "దేవుని"

12.
    రాతి సమాధిలోను – రక్షకుని – 
    నీతిగల దేహంబును
    పాతి పెట్టిరి భక్తులు – నమ్మిన – 
    నాతు లందరు జూడగా         
                            "దేవుని"

13.
    మూడవ దినమందున – యేసుండు – 
    మృతి గెల్చి లేచినాడు
    నాడు నమ్మిన మనుజులు – చూచిరి – 
    నలువది దినములందున్      
                            "దేవుని"

14.
    పదునొకండు మారులు – వారలకు – 
    బ్రత్యక్షు డాయె నేసు
    పరలోకమున కేగెను – తన వార్త – 
    బ్రకటించు మని పల్కెను       
                            "దేవుని"

15.
    నమ్మి బాప్తిస్మమొందు – నరులకు – 
    రక్షణ మరి కల్గును
    నమ్మ నొల్లక పోయెడు – నరులకు – 
    నరకంబు సిద్ధమనెను         
                            "దేవుని"
        </pre>
    </div>
</body>
</html>